arara svn. v. 2³4·²⁶3· 203

Qa via nota mihi est, remeabo Anienis ad undas.
Flectite in ltaliam proras, avertite classem.

Faxo, ut vallata revocetur'Sciplo Roma.

Talibus ardentem furiis Neptunus ut alto
Prospexit, vertique rates ad litora vidit,
Qassans caeruleum genitor caput aequora fundo
Eruit, et tumidum movet ultra litora pontum.
Extemplo ventos, imbresque, et rupe procellas
Concitat AEolias, ac nubibus aethera condit.
Tum, penitus telo molitus regna tridenti

Infima, ab occasu Tethyn impellit et ortu,

Ac totum Oceani turbat caput· aequora surgunt
Spumea, et illisu scopulus tremit omnis aquarum.
Primus, se attollens Nasamonum sedibus, Auster
Nudavit Syrtim correpta nubilus unda.
Insequitur sublime ferens nigrantibus alis
Abruptum Boreas ponti latus: intonat acer
Discordi flatu, et partem rapit aequoris, Eurus.
Hinc rupti reboare poli, atque hinc crebra micare
Fulmina, et in classem ruere implacabile coelum.
Consensere ignes, nimbique, et fluctus, et ira
Ventorum, noctemque freto imposuere tenebrae. ,
Ecce, intorta Noto, veniensque a rupe procella
Antennae immugit, stridorque immite rudentum
Sibilat, ac similem monti, nigrante profundo,
Ductoris frangit super ora trementia fluctum.
Exclamat, volvens oculos coeloque fretoque:
Felix, o frater, Divisque aequate cadendo,
Hasdrubal! egregium sortis cui dextera in armis

Pugnanti peperit letum, et cui lata dedere, . “

 

