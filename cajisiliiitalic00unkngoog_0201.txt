ιρι um xvt. v. 684-701.

Litora lata patent, et opima pace quieta

Stat tellus. timeat tandem Karthago, timeri
Assueta, et nobis, quamvis OEnotria nondum
Hannibale arva vacent, superesse intelligat arma.
Illum ego, quem vosmet cauti, consultaque ¹vestra
In Latio fecere senem, cui tertia large

Fundenti nostrum ducuntur lustra cruorem,
Illum ego ad incensas trepidantem et sera paventem
Avertam patriae sedes. An Roma videbit

Turpia Agenoreae muris vestigia dextrael
Karthago immunis noaros secura labores

Audiet interea, et portis bellabit apertis?

Turn vero pulset nostras iterum improbus hostis
Ariete Sidonio turres, si templa suorum

Non ante audierit Rutulis crepitantia flammis.
Talibus accensi Patres, fatoque vocante, ,
Consulis annuerunt dictis, faustumque precati

Ut foret Ausoniae, tramittere bella dederunt.

 

