· LIBER XI.

v. 1-24.

N nuc, age, quos clades insignis Iapyge campo ‘
Verterit ad Libyam populos Sarranaque castra, ¹
Expediam. Stat nulla diu mortalibus usquam, ¹
Forttma titubante, fides. Adjungere dextras ’
Certavere· palam 'rumpenti foedera Poeno,

Heu! nimium faciles laesis diffidere rebus:
Saevior ante alios iras servisse repostas,

Atque odium renovare ferox in tempore Samnis.
Mox levis et sero pressurus fata pudore

Bruttius, ambiguis fallax mox Appulus armis.
Tum gens Hirpini vana indocilisque quieti,

Et rupisse indigna fidem. ceu dira per omnes
Manarent populos foedi contagia morbi.

Jamque Atella suas, jamque et Calatia adegit,
Fas superante metu, Pomorum in castra cohortes.
lnde Phalanteo levitas animosa Tarento,
Ausonium laxare jugum. Patefecit amicas

Alta Croton portas, Afrisque ad barbara jussa
Thespiadum docuit submittere colla nepotes.
Idem etiam Locros habuit furor. Ora vadosi
Litoris, Argivos major qua Graecia muros

Servat, et lonio luitur curvata profundo, ,

Laetas res Libyae et fortunam emore secuta, ·
Juravit pavitans Tyrio sua proelia Marti.

 

