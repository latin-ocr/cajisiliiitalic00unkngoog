um xm· v, 355-384· 93

Poculaque an luxum irritantia gemma.

Nec modus argento, caelataque pondera facti
Tantum epulis auri, tum passim corpora longo
Ordine captiva, et domibus depromta talenta,
Pascere longinquum non deficientia bellum,
Immensique greges famulae ad convivia turbae.
Fulvius, ut finem spoliandis aedibus, aere
belligero revocante, dedit, sublimis ab alto
Suggestu, magnis fautor non futilis ausis:
Lanuvio generate, inquit, quem Sospita Juno
Dat nobis, Milo, Gradivi cape ¹victor honorem,
Tempora murali cinctus turrita corona.

Tum sontes procerum meritosque piacula prima
Acciit, et justa punit commissa securi.

Hic atrox virtus, (nec enirn occuluisse probarim
Spectatum vel in hoste decus) clamore feroci,
Taurea, Tune, inquit, ferro spoliabis inultus
Te majorem animam? et jusso lictore recisa
ignavos cadet ante pedes fortissima cervix?
Haud unquam hoc vobis dederit Deus. Inde, minaci
obtutu torvum contra et furiale renidens,
bellatorem alacer per pectora transigit ensem.
Cui ductor, Patriam moriens comitare cadentem.
Qui nobis animus, quae dextera, quidve viritim
Decernet Mavors. tibi, si rebare pudendum
Jussa pati, licuit pugnanti occumbere letum.
Dum Capua infandam luit haud sine sanguine culpam,
Interea geminos terra crudelis lbera

Fortuna abstulerat, permiscens tristia laetis,

Scipiades, magnumque decus magnumque dolorem.

 

