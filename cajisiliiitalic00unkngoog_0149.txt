140 uass XV· V· 25-54·

Ostrum qua fulvo Tyrium suffuderat auro:

Fronte decor quaesitus acu, lascivaque crebras Ι
Ancipiti motu jaciebant lumina flammas.

Alterius dispar habitus, frons hirta, nec unquam
Composita mutata coma: stans vultus, et ore
incessuque viro propior, laetique pudoris,

Celsa humeros niveae fulgebat stamine pallae.
Occupat inde prior, promissis fisa, Voluptas:

Qus furor hic, non digne puer, consumere bello
Florem aevi? Cannaene tibi, graviorque palude
Maeonius Stygia lacus excessere, Padusque? ·
Qem tandem ad finem bellando fata lacesses!
Tune etiam tentare paras Atlantica regna,
Sidoniasque domos? Moneo, certare periclis
Desine, et armisonae caput objectare procellae.

Ni fugis hos ritus, Virtus te saeva jubebit Α

Per medias volitare acies, mediosque per ignes.
Haec patrem patruumq3 tuos, haec prodiga Paullum,
Haee Decios Stygias Erebi detrusit ad undas: ,
Dum cineri titulum, memorandaque nomina bustis
Praetendit, nec sensura, quid gesserit, umbrae. '
At si me comitere, puer, non tramite duro

Jam tibi decurrat concessi temporis aetas.

Haud unquam trepidos abrumpet buccina somnos:
Non glaciem Arctoam, non experiere furentis
Ardorem Cancri, nec mensas saepe cruento
Gramine compositas: aberunt sitis aspera, et haustus
Sub galea pulvis, partique timore labores:

Sed current albusque dies, horaeque serenae3 ·

Et molli dabitur victu sperare senectam. -

 

