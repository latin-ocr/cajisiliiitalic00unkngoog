θ arm xv. v. aps-324, ¹4⁹

Exiguos habitat non ullo nomine muros,
Turbidus incessit telis. lile aequore vectus,

Nuuc et Phaeacum Tesprotiaque arva lacessens,
Epirum cassis lustrabat futilis ausis.

Nunc et Anactoria signa ostentavit in ora,
Ambraciosque sinus Pellaeaque litora bello
Perfudit rapido. pepulit vada fervida remis
Leucatae, et Phoebi vidit citus Actia templa.

Nec portus Ithacae, Laertia regna, Samenque
Liquit' inaccessam, fluctuque sonantia cano

Saxa Cephallenum, et scopulosis Neriton arvis.
Ille etiam, Pelopis sedes et Achaia adire

Moenia praegaudens, tristem Calydona Dianae,
OEneasque domos, Curetica tecta, subibat,
Promittens contra Hesperiam sua proelia Grajis.
Tum lustrata Ephyre, Patraeque, et regia Pleuron,
Parnasusque biceps, Phoeboque loquentia saxa.
Ac, saepe ad patrios bello revocante penates,

Cum modo Sarmaticus regna infestaret Orestes,
Aspera nunc Dolopum vis exunddsset in agros,
Incepto tamen haud facilis desistere vano,

Belli per Grajas umbram circumtulit oras.
Donec, nunc pelago, nunc terra exutus, omisit
Spem positam in Tyriis, et supplex foedera sanxit
Dardana, nec legem regno accepisse refugit.

Tunc et Tyndarii Latias Fortuna Tarenti

Auxit opes laudemque simul. nam perlida tandem
Urbs Fabio devicta seni, postremus in armis
Ductoris titulus cauti. sollertia tutum

Tum quoq; adepta decus, captis sine sanguine muris.

 

