unm xv. ⁴ ν. 175-204. ¹45

Apparet collis, fugiuntque in nubila silvae
Pyrenes: tunc Emporia, veteresque per ortus
Grajorum vulgus, tunc hospita Tarraco Baccho.
Considunt portu. securae gurgite clauso

Stant puppes: positusque labor terrorque profundi.
Nox similes morti dederat placidissima somnos:
Visa viro stare effigies ante ora parentis,

Atque hac aspectu turbatum voce monere:
Nate, salus quondam genitoris, nate, parentis
Et post fata decus, bellorum dira creatrix
·Evastanda tibi tellus, et caede superbi

Ductores Libyae cauta virtute domandi,

Qi sua nunc trinis diducunt agmina castris.

Si conferre manum libeat, coeantque vocatae
Hinc atque hinc acies, valeat quis ferre ruentes*
Tergemina cum molevirost Absiste labore
Ancipiti, sednec segnis potiora capesse.

Urbs collitur, Teucro quondam fundata vetusto,
Nomine Karthago. Tyrius tenet incola muros.
Ut Libyae, sua, sic terris memorabile Iberis

Haec caput est. non ulla opibus certaverit auri,
Non portu, celsoue situ, non dotibus arvi
Uberis, aut agili fabricanda ad tela vigore.
Invade aversis, nate, hanc ductoribus urbem.
Nulla acies famae tanturn praedaeve pararit.
Talia monstrabat genitor, propiusque monebat,
Cum juvenem sopor et dilapsa reliquit imago.
Surgit, et infernis' habitantia numina lucis

Ac supplex patrios compellat nomine manes.
Este duces bello, et monstratam ducite ad urbem:

tou-11. Ι.

 

