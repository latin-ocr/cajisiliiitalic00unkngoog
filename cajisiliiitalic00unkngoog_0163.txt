¹54 uren xv. v. 445-474.

Excepit3 geminaeque aciesvelut omine motae. ’ ”
Exclamat Latius ductor, Prima hostia vobis,
Sacrati manes, campo jacet. en age, miles,

In pugnam et cades, qualis spirantibus ire
Assudras ducibus, talis rue. Dumque ea fatur,
incumbunt. Myconum Laenas, Cirtamque latinus,
Et Thysdrum Maro, et incestum Catilina Nealcen
Germanae thalamo obtruncat. cadit obvius acri
Karthalo Nasidio, Libyca regnator arenae.

Te quoque Pyrenes vidit conterrita tellus
Permixtum Poenis, et vix credenda furentem,
Magnum Dardaniae, Laeli, decus3 omnia felix

Cui natura dedit, nullo renuente Deorum.

Ille foro auditus, cum dulcia solverat ora,
AEquabat Pyliae Neleia mella senectae.

Ille, ubi suspensi Patres, et curia vocem

Posceret, ut cantu, ducebat corda Senatus.

Idem, cum subitum campo perstrinxerat aures
Murmur triste tubae, tanto fervore ruebat

In pugnam atque acies, ut natum ad sola liqueret
Bella: nihil vitae peragi sine laude placebat.

Tunc e furtiva tractantem proelia luce

Dejecit Galam. sacris Karthaginis illum

Supposito mater partu subduxerat olim.

Sed stant nulla diu deceptis gaudia Divis.
TuncAlabim,Murrum,atq3Dracen‚demisitad umbus,
Femineo clamore Dracen extrema rogantem:
Hujus cervicem gladio inter verba precesque
Amputat. absciso durabant murmura collo. .

At non ductori Libyco par ardor in anuis.

 

