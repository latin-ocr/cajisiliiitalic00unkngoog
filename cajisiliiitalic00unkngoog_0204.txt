LIBER XVII.

v. 1—24.

Hosrts ut Ausoniis discederet advena terris,
Fatidicae fuerant oracula prisca sibyllae,
Coelicoldm Phrygia genetricem sede petitam
Laomedonteae sacrandam moenibus urbis:
Advectum exciperet numen, qui, lectus ab omni
Concilio Patrum, praesentisdegeret aevi
Optimus. heu nomen melius majusque triumphis!
Jamque petita aderat, Latia portante, Cybebe
Puppe, atque innocuus, magno censente Senatu,
Obvius accitis properabat Scipio sacris,

Qi, genitus patruo ductoris ad Africa bella
Tunc lecti, multa fulgebat imagine avorum.
Isque ubi longinquo venientia numina ponto,
Accepit supplex palmis, Tuscique sonora
Thybridis adducit sublimis ad ostia puppim:
Femineae tum deinde manus subiere, per amnem
Qae traherent celsam religatis funibus alnum.
Circum arguta cavis tinnitibus aera, simulque

, Certabant rauco resonantia tympana pulsu ;
Semivirique chori, gemino qui Dindyma monte
Casta colunt, qui Dictaeo bacchantur in antr03
Qique ldaea juga e't lucos novere silentes.

llos inter fremitus ac laeto vota tumultu,
Substitit adductis renuens procedere vinclis

 

