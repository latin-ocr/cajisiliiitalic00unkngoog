'Lrurnxlm , ’

v. 1-24.

Fuerint nunc vestros, Heliconis numina, cantus

Ortygiae pelagus Siculique ad litoris urbes.

Muneris hic vestri labor est; modo Daunia regna

AEneadum, modo Sicanios accedere portus,

Aut Macetum lustrare domos et Achaia rura,

Aut vaga Sardoo vestigia tingere fluctu,

vel Tyriae-quondam regnata mapalia genti,

Extremumve diem et terrarum invisere metas.

Sic poscit sparsis Mavors agitatus in oris.

Ergo, age, qua litui, qua ducunt bella, sequamur.

Ausoniae pars magna jacet Trinacria tellus,

Ut semel expugnante Noto et vastantibus undis

Accepit freta, caeruleo propulsa tridente.

Namque per occultum caeca vi turbinis olim

Impactum pelagus laceratae viscera terrae ¹

Discidit, et, medio perrumpens arva profundo, ’

Cum populis pariter convulsis transtulit urbes.

Ex illo, servans rapidus divortia, Nereus

Saevo dividuos conjungi pernegat aestu.

Sed spatium, quod dissociat consortia terrae,

Latratus fama est (sic arcta intervenit unda)

Et matutinos volucrum tramittere cantus.

Multa solo virtus. jam reddere foenus aratris,

Jam montes umbrare olea, dare nomina uacuo,
vou. 11. 1

 

