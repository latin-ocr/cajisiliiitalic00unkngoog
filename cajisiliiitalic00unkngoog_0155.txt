146 ¹ arserat. nan-234.

Vobis ultor ego, et, Sarrano murice fulgens,
Inferias mittam susis insignis Iberis,

Et tumulis addam sacros certamine ludos.
Progreditur, celeratque vias, et corripit agmen
Pernici· rapidum cursu, camposque fatigat.

Sic, ubi prosiluit Pisaeo carcere praeceps,

Non solum ante alios, sedenim (mirabile dictul)
Ante suos it victor equus ς currumque per auras
Haud ulli durant visus aequare volantem.
Jamque Hyperionia lux septima lampade surgens
Sensim attollebatpropius subeuntibus arces
Urbis, et admoto crescebant culmina gressu.

Ac pelago vectus servata Laelius hora,

Qam dederat ductor subigendae ad moenia classi,
A tergo affusis cingebat tecta carinis.

Karthago, impenso naturae adjuta favore,
Excelsos tollit pelago circumflua muros.
Arctatas ponti fauces modica insula claudit,
Qa Titan ortu terras aspergit Eoo.

¹ At qua prospectat Phoebi juga sera cadentis,
Pigram in planiciem stagnantes egerit undas,
Qas auget veniens refluusque reciprocat aestus
Sed'gelidas a fronte sedet sublimis ad Arctos
Urbs imposta jugo, pronumque excurrit in aequor,
Et tuta aeterno defendit moenia fluctu.

Audax, ceu plano gradiens victricia campo
Ferret signa, jugum certabat scandere miles.
Aris ductor erat. qui contra, amplexus in arctis
Auxilium atque excelsa loci, praesepserat arcem.
Pugnabat natura soli: parvoque superne

 

