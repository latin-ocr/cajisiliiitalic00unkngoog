82 nrnsn 1111. v. 25-54·

Exiguos format per prima volumina gyros,

Mox, tremulum vibrans motu gliscente liquorem,
Multiplicat crebro's sinuati gurgitis orbes;

Donec postremo laxatis circulus oris

Contingat geminas patulo curvamine ripas.

At contra Argyripae pravum decus, (inclita namque
Semina ab OEnea ductoris stirpe trahebat

AEtoli) Dasio fuit baud ignobile nomen,

Laetus opum, sed clauda fides, seseque calenti

Addiderat Poeno, Latiae diffisus habenae.

Is, volvens veterum memorata antiqua parentum,
Longo, miles, ait, quateret cum Teucria bello
Pergama, etad muros staret sine sangiune Mavors,
Sollicitis Calchas (nam sic fortissimus heros
Poscenti socero saepe inter pocula Dauno
Narrabat memori Diomedes condita mente)

Sed Calchas Danais, nisi clausum e sedibus arcis
Armisonae curent simulacrum avellere Divae,
Non unquam affirmat Therapnaeis llion armis
Cessurum, aut Ledae rediturum nomen Amyclas.
Qippe Deis visum, necui perrumpere detur,
Effigies ea quas unquam possederit, urbes. Ι

T um meus-adjuncto monstratam evasit in arcem
Tydides Ithaco, et, dextra molitus in ipso
Custodes aditu templi, coeleste reportat
Palladium, ac nostris aperit mala Pergama latis.
Sed postquam OEnotris fundavit finibus urbem,
AEger delicti, Phrygium placare colendo

Numen, et Iliacos parat exorare Penates.

‘ingens jam templum celsa surgebat in arce,

 

